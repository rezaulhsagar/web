<html>

<body>
<head>
<title> rezaulhsagar </title>
<link rel="stylesheet" type="text/css" href="flowstyle.css">
</head>

<ul>
<li><a href="index.html"><small><b>মূল পাতা</b></small></a></li>
<li><a class="active" href="flow.html"><small><b>নেটওয়ার্ক ফ্লো</b></small></a></li>
<li><a href="about.html"><small><b>আলতু ফালতু কথা</b></small></a></li>
</ul>
<h4> নেটওয়ার্ক ফ্লো </h4>
<h6> নভেম্বর ৩, ২০১৭</h6>

<h5> প্রারম্ভিকা </h5>

<p><small> আমি নিজেকে ভালো কনটেস্ট প্রোগ্রামার দাবি করি না। কারণ, অ-নে-ক অ-নে-ক টপিকে আমার বিন্দুমাত্র ধারণা নেই।  আমি যখন প্রথম নেটওয়ার্ক ফ্লো সম্পর্কে জানি,
ততদিনে  আমি বিএফএস, ডিএফএস, ডায়াক্সট্রা কাকে বলে এইটুকু জানি আর কয়েকটা প্রবলেম সলভ করেছি মাত্র। তবে তাও ফোরাম
থেকে আইডিয়া নিয়ে। তাই এই মুহুর্তে নিজেকে ফ্লো বিশেষজ্ঞ তো দূরে থাক, ফ্লো শিশু বলা যায় কিনা তা নিয়ে যথেষ্ট সন্দেহের অবকাশ রয়েছে।  </small> <br>
<small>প্যাঁচাল শুরু করা যাক। খেয়ে দেয়ে কাজকাম না থাকলে পড়া চালিয়ে যেতে পারো।
ফ্লো নিয়ে একেবারেই প্রাথমিক ধারণা না থাকলে, শাফায়েতের ব্লগ থেকে ফ্লো এর দুইটি টপিক পড়ে আসা যায়, যাদের লিঙ্ক <a href="http://www.shafaetsplanet.com/planetcoding/?p=2195"> এখানে</a> 
আর <a href="http://www.shafaetsplanet.com/planetcoding/?p=2231"> এখানে</a> ।
 </small></p>
	
<h5>ফ্লো কী জিনিস?</h5>

<small>ফ্লো হচ্ছে কোন কিছুর প্রবাহ। ধরো, আমার বিল্ডিংয়ে অনেকগুলা ফ্ল্যাট আছে। তো সেই ফ্ল্যাটগুলাতে পানি সরবরাহের জন্য বাসার ছাদের
ট্যাঙ্ক থেকে পাইপের সাহায্যে পানি প্রতিটি ফ্ল্যাটে যাচ্ছে। এখানে ট্যাঙ্ক হচ্ছে সোর্স আর ফ্ল্যাটগুলো হচ্ছে সিঙ্ক। আমাদের কমন সেন্স বলে, যদি ট্যাঙ্কে পানি না থাকে তাহলে আমরা যত মোটা
পাইপই ব্যবহার করি না কেন, কোন ফ্লো হবে না। আবার ট্যাঙ্কভর্তি পানি থাকলেও আমরা প্রতি একক সময়ে পাইপের ক্যাপাসিটির চেয়ে বেশি পানি পাবো না। এখানে পানির ট্যাঙ্ক হচ্ছে সার্ভার বা সোর্স
আর প্রতিটি ফ্ল্যাট হচ্ছে ক্লায়েন্ট বা সিঙ্ক। যদি আমার কাছে একটি নেটওয়ার্ক থাকে তাহলে সেই নেটওয়ার্কে ডাটা প্রবাহ নিয়ে কাজ করাই নেটওয়ার্ক ফ্লো এর আলোচ্য বিষয়। শাফায়েতের ব্লগ 
আর স্টিভেন হালিম পড়ে এই হচ্ছে ফ্লো নিয়ে আমার প্রাথমিক ধারণা। ফ্লো শুরু করার জন্য প্রথম প্রবলেম হচ্ছে ম্যাক্সিমাম ফ্লো প্রবলেম। অর্থাৎ, একটি নেটওয়ার্ক গ্রাফ দেয়া আছে। যেখানে, একটি
সোর্স এবং একটি সিঙ্ক আছে। তোমাকে বলতে হবে সোর্স থেকে সিঙ্কে আমরা সর্বোচ্চ কত ইউনিট ফ্লো পেতে পারি।</small>

<h5>ম্যাক্সিমাম ফ্লো</h5>

<small>সোজা বাংলায় ম্যাক্সিমাম ফ্লো বলতে একটি সোর্স থেকে সিঙ্কে সর্বোচ্চ কত পানি প্রবাহিত হতে পারবে তা বোঝায়। আমরা ফোর্ড ফুলকারসন মেথডের সাহায্যে ম্যাক্সিমাম ফ্লো
বের করতে পারি। তার আগে কয়েকটা সংজ্ঞা দেখে নেই,<br>
<b>অগমেন্টিং পাথঃ</b> যদি সোর্স থেকে সিঙ্কে যাবার পথে এমন কোন পাথ পাওয়া যায় যেই পাথে পানি একটু হলেও প্রবাহিত হতে পারে তাকে <strong>অগমেন্টিং পাথ</strong> বলে।
</small>

<h5>ম্যাক্স ফ্লো মিন কাট উপপাদ্য</h5>
<small>কোন নেটওয়ার্কে ম্যাক্সিমাম ফ্লো সেই নেটওয়ার্কের মিনিমাম কাটের সমান। মিনিমাম কাট হচ্ছে নেটওয়ার্কে সর্বনিম্ন কত এজ বিচ্ছিন্ন করলে সোর্স থেকে সিঙ্কে কোন ফ্লো প্রবাহিত হবে না। </small>

<h5>ডিনিকের শুরু</h5>
<small>শাফায়েতের ব্লগে এডমন্ড কার্প অ্যালগরিদমের সুডোকোড আর হালিমের বইয়ের ইমপ্লিমেন্টেশন থেকে প্রথম ফ্লো প্রবলেম সলভ করি। হালিমের বইয়ে রেসিডিউয়াল 
নেটওয়ার্ক শুধু টু-ডি অ্যারে হওয়ায় এর চেয়ে ভালো ইমপ্লিমেন্টেশন খুঁজছিলাম। পেয়ে গেলাম শান্ত ভাইয়ের বইয়ে। সেখানে টু-ডি অ্যারের সাথে ভেক্টরের অ্যারে মিলিয়ে কোডকে আরেকটু 
ফাস্ট করা যায়। এতক্ষণ সব ঠিকঠাকই ছিলো। ঝামেলা পাকালো স্পজের <a href="http://www.spoj.com/problems/FASTFLOW/">এই</a> প্রবলেম টা। এখানে টাইম লিমিট এতই কড়া, 
এডমন্ড কার্প টিএলই দেয়। নিচে কমেন্ট পড়ে দেখা গেলো এটা এসি করতে ডিনিকের অ্যালগরিদম লাগবে। অনেক কাঠখড় পুড়িয়ে কোন এক রাতে আমি আর রিফাত 
<a href="http://e-maxx.ru/algo/dinic">এখান</a> থেকে ডিনিক পড়লাম। ডিনিক আর এডমন্ড কার্পের মূল পার্থক্য কোথায় সেই কথা আরেকদিন হবে।</small>
 
 
<div class="footer">
<ul>
<li><a href="#top"><small><b>এক্কেবারে উপরে</b></small></a></li>
</ul>
</div>
 
</body>

</html>